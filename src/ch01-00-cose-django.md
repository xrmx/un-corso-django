# Cos'è Django

Django è un framework per applicazioni Web scritto in Python, mantenuto dalla Django Software Foundation e dalla comunità. 
Viene rilasciato con [licenza BSD a 3 clausole](https://github.com/django/django/blob/main/LICENSE).

Il sito del progetto è [https://djangoproject.com](http://djangoproject.com). La documentazione
si trova all'indirizzo [https://docs.djangoproject.com](https://docs.djangoproject.com).

Django è un framework full stack e con *batterie incluse*, comprende al suo interno componenti che vanno
dall'ORM, alla gestione delle migrazioni del db fino al sistema di rendering dei templates.

Django implementa il pattern *Model-View-Controller*
([MVC](https://en.wikipedia.org/wiki/Model%E2%80%93view%E2%80%93controller)) usando però una
terminologia diversa *Model-Template-View* (MTV) dove i **modelli** si occupano della persistenza in
database, i **template** della visualizzazione dei dati e le **viste** fanno da congiunzione tra gli
altri due.
